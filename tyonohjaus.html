<!DOCTYPE html>
<html>
<head>
    <meta name="viewport" content="width=device-width, initial-scale=1">
	<link rel="stylesheet" type="text/css" href="https://fonts.googleapis.com/css2?family=Open+Sans:ital,wght@0,300;0,400;0,600;0,700;0,800;1,400;1,700&family=Raleway:wght@400">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="styles.css">
<title>Helsingin Psykoterapia</title>
</head>
<body>

<div id="container">
	<!-- This div will be filled with the navigation bar from JavaScript -->
	<div id="navbar"></div>

	<div class="main-content">

		<div class="html-content">
		
			<p>Työnohjaus on sellaisen tilan luomista, jossa itsensä ja koko työryhmän kuuleminen suhteessa omaan työhönsä mahdollistuu, jotta työn merkityksellisyys, tavoitteellisuus ja mielekkyys olisivat kaikille mahdollisempaa. Työnohjauksen tarkoituksena on lisätä omaa ja yhteisesti jaettua ymmärrystä työstä. </p>
			<p>Työnohjauksessa pysähdytään tavoitteellisesti tarkastelemaan omaa työtään ja itseään oman työroolin kautta: työntekijänä, esihenkilönä tai yrittäjänä. Työnohjauksen tarkoituksena on tarjota aika ja tila oman työn reflektiiviselle tutkistelulle, työn kehittämiselle sekä jaksamisen vahvistamiselle.</p>
			<p>Työnohjaus mahdollistaa työn kehittämistä: työnohjauksessa tarkastellaan työn rakenteita, prosesseja ja luodaan yhteistä ymmärrystä työstä sekä työn tekemisen tavoista. Työnohjaus tukee työntekijöiden jaksamista tarjoamalla turvallisen tilan, jossa voi purkaa mieltä painavat asiat ja etsiä niihin yhdessä ratkaisuja sekä pohtia yhteisiä työn arvoja ja sopia yhteisistä keinoista huolehtia työhyvinvoinnista. Työnohjaus toimii myös ristiriitoja ennaltaehkäisevänä, sillä se mahdollistaa työntekijöiden välisen rakentavan keskustelun ja tukee dialogisuutta.</p>
			<p>Työnohjaukseen mahtuvat myös kuormittavat tunteet, haastavien tilanteiden selvittelyt sekä suoraan asiakastyöstä nousevat kysymykset. Yksilötyönohjaus sopii erityisesti silloin, kun haetaan tukea ammatillisesti haastaviin tilanteisiin tai työelämän muutostilanteisiin sekä siirtymävaiheisiin. Esihenkilöille työnohjaus tarjoaa tukea johtamiseen ja toimii oman roolin selkeyttäjänä suhteessa työhön sekä työryhmään.</p>
			<p>Yksilötyönohjauksessa tapaamiset ovat yleensä n. 3 – 4 viikon välein (45min. tai 90min.). Ryhmätyönohjauksessa ryhmäkoko on yleensä 2 – 8 henkilöä. Ryhmä koostuu joko saman alan työntekijöistä tai koko työyhteisöstä. Ryhmätyönohjauksessa asetetaan yhdessä tavoitteet, joita tarkistetaan työnohjausprosessin aikana. Ryhmätyönohjaukset toteutetaan n. 3 – 4 viikon välein (useimmiten 90 min.). Ryhmätyönohjausprosessille olisi hyvä varata aikaa ja riittävästi kertoja, jotta tavoitteisiin pääseminen mahdollistuisi.</p>
			<p>Työnohjaus voidaan toteuttaa joko vastaanottotilassani Kaisaniemessä, asiakkaan tiloissa tai etänä (videovälitteisellä yhteydellä).</p>

		 </div>
	</div>

	<script src="script.js"></script>

</div>

</body>
</html>